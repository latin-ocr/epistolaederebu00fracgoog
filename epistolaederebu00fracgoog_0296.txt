nmnn sncunnus.-nr1sr0m ιιιι. tau '

severuS, et rigide benignus in suna, Pieridum familia-
rissimus, et excellentium ingeniorum mirator elegan-
tissimus ac landat0r; et secum non adversum, ut ille,
sed conveniens moribussuis nomen sortita, Agnesconinx
eius, praeclarissima emortua, de qua, ut de Cartbagine
Sallustius ait, silere melius puto, quam parum dicere.
Sunt enim quaedam, quae nullo melius modo, quam stu-
pore et silentio, laudantur. Horum ex genere soror tua
est. Hoc concors et mite par coniugum, ceu rosas aut
lilia, totidem notavi inter spineta ac tribulos odiorum: '
horum suavitate utcumque reliquorum temperatur aspe-
ritas. Accessit divinus et singularis vir, lacobus de Co
lumna,Lomberiensis Episcopus, germanus tuus:adquem
cum adventus mei nuntium praemisissem per litteraS,
quid me agere vellet interroganS,'qu0niam‚ obsidenti-
bus omnes aditus domus tuae hostibus, non tuto vide-
bar Romam petiturus; rescripsit ille, congratulatus ad-
ventui, et expectare iubens: paucisque post diebus, ad '
septimum kal. Februarii adluit cum Stephano lratre
primogenito, cuius etiam virtus eximia, magna quidem
materia vatum est. Neque amplius quam centum arma·
tis equitibus stipatus uterque, non sine spectantium
horrore transiverat, cum quingentos, et eo amplius, sub
hostium signis esse constaret: sed ea, quae saepe bellum
conficit, lama ducum iter straverat. Cum his ego nunc
generosis spiritibus habitu, tanta dulcedine, ut saepe
alibi, quam in terris, esse videar: nec iam Romam ma-
gnopere requiram. lbimus tamen, quamvis denno di-
cantur adversarii, reditum in Urbem accuratius obstru-
xisse. Vale.

-

 

